# DEVOPS

In deze module leer de basis van versiebeheer met **Git**, **Github** en de **Visual Studio Code** editor van Microsoft. Daarnaast leer je hoe je eventuele starterscode die bij een module hoort download en hoe je je gemaakte werk inlevert via Github en in Canvas.

## Uitleg

Tot nu toe heb je al je werk gemaakt en ingeleverd via Canvas. Dit werkt goed als je bijvoorbeeld tekst moet invullen als antwoord op een opdracht. Of een enkel bestand moet uploaden zoals een screenshot of PDF document. 

Tijdens het ontwikkelen van software maak je echter veranderingen in heel veel verschillende bestanden die samen één software produkt vormen (bijvoorbeeld een website of een app). Vaak werk je daarnaast ook samen in een team van ontwikkelaars die op een of andere manier hun werk moeten delen met elkaar. Het wordt al snel onoverzichtelijk als je telkens losse bestanden naar elkaar stuurt (via email of messaging apps). Want welke versie van je code is de laatste juiste versie en wat als je een stapje terug moet omdat de nieuwe code toch niet goed werkt? Om deze problemen op te lossen bestaat versiebeheer software.

We maken tijdens de opleiding gebruik van Git. Dit is de meest voorkomende versiebeheer software op dit moment. Git installeer je op je laptop en gebruik je vanuit Visual Studio Code (dit is je editor waarin je code bewerkt) om versies bij te houden van je werk/code. Daarnaast gebruiken we Github, een gratis dienst van Microsoft, om code online te delen.

Als student van de opleiding Software Developer gebruik je Github om starterscode die bij een module hoort te downloaden en om als je opdrachten van een module hebt gemaakt je werk online te zetten zodat docenten je code kunnen beoordelen. Later leer je ook hoe je in een team Git en Github kunt gebruiken om samen te werken aan een project.

> Als je net begint met de opleiding is deze module misschien best ingewikkeld. Je moet al wennen aan Canvas en daarnaast nog allerlei systemen begrijpen zoals die ook door professionele software ontwikkelaars worden gebruikt. Maak je niet teveel zorgen daarover, de ervaring leert dat vooral er veel mee te werken versiebeheer uiteindelijk gemakkelijker is dan het in eerste instantie lijkt.

De werkwijze voor de programeer modules nog even op een rij:
1. Je kijkt in Canvas bij een module voor de uitleg over een opdracht.
2. Je maakt je werk in VS Code in een map met starterscode die bij de module hoort
3. Je levert je werk in zoals aangegeven bij de opdracht (In Canvas en/of op Github)


